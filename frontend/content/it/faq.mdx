<h1>FAQ</h1>

<hr />

<h2>Cos'è open.mp?</h2>

open.mp (Open Multiplayer, OMP) è una mod multiplayer sostituta per San Andreas, iniziata come risposta allo sfortunato aumento dei problemi relativi agli aggiornamenti e alla gestione di SA:MP. Il primo rilascio sarà un completo rimpiazzo per il server. I client di SA:MP esistenti saranno in grado di collegarsi a questo server. In futuro, un nuovo client open.mp diventerà disponibile, il ché permetterà di rilasciare aggiornamenti più interessanti.

<hr />

<h2>È un fork?</h2>

No. Questa è una riscrittura da zero, traendo vantaggio da decenni di conoscenza ed esperienza. Ci sono già stati tentativi di creare fork di SA:MP, ma crediamo che essi avessero due grossi problemi:

<ol>
<li>
Erano basati su codice divulgato di SA:MP. Gli autori di tali mod non avevano alcun diritto
legale di utilizzare questo codice, ed erano dunque sulla difensiva, sia moralmente che
legalmente. Noi ci rifiutiamo apertamente di utilizzare tale codice. Questo rallenta
leggermente la velocità di sviluppo, ma è sicuramente la mossa giusta nel lungo termine.
</li>
<li>
Hanno cercato di reinventare troppe cose alla volta. Sia rimpiazzando l'intero motore di
scripting, che rimuovendo alcune funzionalità aggiungendone delle altre, o semplicemente
ritoccando cose in maniera incompatibile. Questo impedisce ai server esistenti con enormi
basi di codice e di giocatori di trasferirsi, poiché dovrebbero riscrivere parte, se non la
totalità del loro codice - un'impresa potenzialmente massiccia. Certamente anche noi
intendiamo aggiungere nuove funzionalità e ritoccare le cose col tempo, ma siamo anche
focalizzati nel supportare i server esistenti, permettendogli di utilizzare il nostro codice
senza che debbano cambiare il loro.
</li>
</ol>
<hr />

<h2>Perché lo state facendo?</h2>

Nonostante i numerosi tentativi di incentivare lo sviluppo di SA:MP ufficialmente, sotto forma di suggerimenti, insistenti solleciti, e offerte di aiuto da parte del team beta; accanto a una community implorando per qualunque novità; nessun progresso è stato raggiunto. Ciò è stato ampiamente percepito come una mancanza di interesse da parte della leadership della mod, che di per sé non è un problema, ma non vi era alcuna linea di successione. Piuttosto che passare lo sviluppo a coloro che erano interessati a continuare il lavoro sulla mod, il fondatore voleva semplicemente portare tutto giù con sé, mentre allo stesso tempo rallentava le cose il più possibile per compiere il minimo sforzo. Alcuni affermano che ciò sia per motivi di reddito passivo, ma non ci sono prove a sostegno. Nonstante l'enorme interesse e una community forte e familiare, egli credeva che alla mod restassero solo 1 o 2 anni, e che la community che ha lavorato così tanto per rendere SA:MP ciò che è oggi non meritava un proseguimento.

<br />
Noi non siamo d'accordo .
<hr />

<h2>Quali sono le vostre opinioni su Kalcor/SA:MP/quello che è?</h2>

Amiamo SA:MP, è per questo che siamo qui in primo luogo - e dobbiamo a Kalcor il merito di averlo creato. Ha fatto davvero molto per la mod durante gli anni, e tale contribuzione non deve essere dimenticata o ignorata. Le misure che hanno portato a open.mp sono state prese perché non ci siamo trovati d'accordo con varie decisioni recenti, e nonostante i vari tentativi di guidare la mod in un'altra direzione, nessuna soluzione imminente è stata vista. Quindi siamo stati forzati a prendere la sfortunata decisione di provare a continuare SA:MP con spirito senza Kalcor. Questa non è un'azione contro di lui, e non deve essere vista come un attacco personale. Noi non tollereremo insulti personali contro nessuno - indipendentemente dalla loro posizione sulla faccenda di open.mp; dovremmo essere in grado di sostenere un dibattito ragionevole, senza fare ricorso ad attacchi ad-hominem.

<hr />

<h2>Così facendo, non state dividendo la community?</h2>

Ciò non è nostra intenzione. Idealmente nessuna divisione sarebbe richiesta, ma dividere e salvare una parte è meglio che stare a guardare la totalità appassire. Infatti, da quando questa mod è stata annunciata, un gran numero di community non-anglofone si sono di nuovo coinvolte con la community anglofona. In precedenza, queste community erano state lentamente messe da parte, quindi la loro re-inclusione in realtà sta riunendo una community divisa. Un gran numero di persone erano state bannate dal forum ufficiale di SA:MP (e in alcuni casi, l'intero storico dei loro post purgato), ma Kalcor stesso ha evidenziato che il forum ufficiale non è SA:MP, ma semplicemente una parte di SA:MP. Molti giocatori e proprietari di server non hanno mai postato, o addirittura non si sono mai iscritti a quel forum; quindi comunicare con queste persone sta unificando ancora più parti della community.

<hr />

<h2>Visto che è "Open" Multiplayer, sarà open-source?</h2>

Alla fine il piano è quello, sì. Per il momento stiamo tentando di rendere lo sviluppo aperto in termini di comunicazione e trasparenza (che in sé è già un miglioramento), e appena potremo la renderemo open-source, una volta che tutte le cose sono sistemate e in ordine.

<hr />

<h2>Quando verrà rilasciata?</h2>

Questa è la domanda ancestrale, e sfortunatamente ha la risposta ancestrale: quando è pronta. Semplicemente non c'è alcun modo per prevedere quanto possa volerci a completare un simile progetto. Sta silenziosamente andando avanti da un po', e ha già visto alcune fluttuazioni nel livello di attività, a seconda di quanto occupate sono le persone. Ma state certi che è a buon punto, e progredisce rapidamente grazie ad alcune decisioni di design fondamentali (riveleremo di più sull'architettura più avanti).

<hr />

<h2>Come posso aiutare?</h2>

Tieni d'occhio il forum. Abbiamo un thread esattamente per questo, e lo terremo aggiornato ogniqualvolta dovesse presentarsi del nuovo lavoro da fare. Pur se il progetto è stato rivelato prima del previsto, siamo già sulla via di un rilascio iniziale, ma ciò non significa affatto che una mano in più non sia apprezzata. Grazie in anticipo per l'interessamento, e per credere nel progetto:

<br />
<a href="https://forum.open.mp/showthread.php?tid=99">
    <u>Thread "How to help"</u>
</a>
<hr />

<h2>Cos'è burgershot.gg?</h2>

burgershot.gg è un forum di gaming, niente più. Un sacco di gente è coinvolta in entrambi, e alcuni aggiornamenti sullo sviluppo di OMP sono postati lì, ma sono due progetti indipendenti. Non è il forum ufficiale di OMP, e OMP non è proprietà di burgershot. Una volta che il sito di OMP sarà operativo, i due potranno essere separati l'un dall'altro (allo stesso modo SA:MP era una volta ospitato su GTAForums prima che il suo sito fu creato).

<hr />

<h2>Cos'è invece OpenMP?</h2> Il progetto Open Multi-Processing è "OpenMP", noi siamo "open.mp". Completamente diverso.
