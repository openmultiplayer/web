<h1>DUK</h1>

<hr />
<h2>Kas yra open.mp?</h2>

open.mp (Open Multiplayer, OMP) yra multiplayer režimo modas skirtas San Andreas, jis buvo pradėtas kaip atsakas į padidėjusį problemų skaičių administruojant bei naujinant SA:MP modą. Pirmoji modo versija bus jokių papildomų pastangų iš savininkų nereikalaujantis serverio atnaujinimas (nereikės nieko keisti kode). Visi esami SA:MP žaidėjai galės jungtis į šį serverį. Ateityje žaidėjams bus išleista nauja open.mp programa, kuri savininkams suteiks galimybę kurti įdomesnius atnaujinimus.

<hr />
<h2>Ar tai SA:MP atšaka?</h2>

Ne. Tai yra nuo nulio kurtas modas, kuris išnaudos dešimtmečius kauptas žinias bei patirtį. Praeityje buvo bandymų atsišakoti nuo SA:MP, bet mes manome, kad tie bandymai turėjo dvi itin dideles problemas:

<ol>
    <li>
    Jų pagrindas buvo neteisėtai paplatintas SA:MP programinis kodas. Šių modų autoriai neturėjo
    jokių juridinių teisių šiam kodui, todėl buvo pasmerkti tiek etiškai, tiek teisiškai. Mes
    visiškai atsisakome naudoti šį paplatintą kodą. Dėl to nukentės mūsų progreso greitis,
    tačiau žiūrint į ateitį - tai teisingas sprendimas.
    </li>
    <li>
    Jie bandė visko per daug perdaryti. Ar tai pakeisti visą skriptų variklį, ar pašalinti vieną
    funkcionalumą, bet kartu pridėti naują, ar tiesiog koreguojant kodą taip, kad jis tampa
    nebesuderinamas. Tai užveria galimybes jau egzistuojantiems serveriams su dideliu kodo ir
    žaidėjų kiekiu migruoti pas juos, nes tam reiktų perrašyti dalį, o kartais net ir visą kodą.
    Visi suprantame, kad tai milžiniška užduotis. Mes pilnai pasiryžę eigoje pridėti naujo
    funkcionalumo, atlikti korekcijas, bet kartu mes itin sutelkę dėmesį į jau egzistuojančių
    serverių palaikymą, leidžiant jiems naudoti mūsų kodą nepakeitus savojo.
    </li>
</ol>
<hr />
<h2>Kodėl jūs tai darote?</h2>

Nepaisant daugelio bandymų atnaujinti SA:MP per idėjas, zirzimą, testuotojų komandos siūlymus padėti ir visa tai kartu su bendruomene, kuri garsiai prašė bet kokių atnaujinimų, nepasirodė jokių progreso apraiškų. Tai buvo paprasčiausiai nurašyta ant susidomėjimo trūkumo iš modo kūrėjo, kas savaime nėra problema, tačiau nebuvo numatyta jokia modo perdavimo kitiems kūrėjams galimybė. Vietoje to, kad modo kūrimo valdžia būtų perduota tiems, kas buvo susidomėję darbų tęstinumu, kūrėjas tiesiog nusprendė, kad jis nori nuskęsti su modu kaip kapitonas su savo laivu, įdedant tik pačias mažiausias pastangas, kad laikas būtų pratemptas kiek įmanoma ilgiau. Vieni teigia, kad tai vyko dėl generuojamo pelno, tačiau nėra jokio pagrindo taip manyti. Nepaisant didelio susidomėjimo ir stiprios bei artimos kaip didelė šeima bendruomenės, jis tikėjo, kad modo gyvavimui beliko 1-2 metai ir bendruomenė, kuri taip sunkiai dirbo kad paverstų SA:MP tuo, koks šis modas yra šiandien, nenusipelnė tęsinio.

<br />
Mes nesutinkame.
<hr />
<h2>Kokia yra jūsų nuomonė apie Kalcor, SA:MP ir t.t.?</h2>

Mes mylime SA:MP, būtent todėl čia esame ir mes amžinai liksime skolingi Kalcor už šią galimybę. Per daugelį metų, jis davė tiek daug šiam modui ir jo pastangos bei įnašas tikrai nebus užmirštas ar ignoruojamas. Veiksmai, kurie privedė prie open.mp sukūrimo buvo inicijuoti, nes nesutikome su keliais neseniai priimtais sprendimais ir, nepaisant bandymų vesti modą kita kryptimi, nebuvo prieita prie jokių sprendimų ar bent jų užuomazgų. Taigi mes buvome priversti priimti skaudų sprendimą ir tęsti SA:MP dvasioje, bet be Kalcor. Tai nėra veiksmai priimti asmeniškai prieš jį ir jie neturėtų būti vertinami kaip jo puolimas. Mes netoleruosime jokių asmeninių įžeidinėjimų prieš bet ką - nesvarbu ar jie palaiko, ar nepalaiko open.mp; mes privalome turėti erdvę protingai diskusijai nepuolant įžeidinėti vienas kito.

<hr />
<h2>Ar tai nėra tiesiog bendruomenės išskaidymas?</h2>

Tai nėra mūsų tikslas. Tobulu atveju, nevyktų joks skilimas, tačiau bent dalinai atsiskirti ir tą atskirtą dalį išgelbėti yra daug geriau nei stebėti kaip iš lėto miršta visuma. Tiesą pasakius, nuo tada, kai šis modas buvo paskelbtas, didelė dalis ne anglakalbių bendruomenių atkūrė kontaktą su angliškaja dalimi. Šios bendruomenės buvo iš lėto išstumiamos ir, taip sakant, pasodintos ant suolelio, todėl jų grįžimas netgi vienija šiuo metu išskaidytą SA:MP bendruomenę. Didelė dalis žmonių buvo užblokuota iš oficialaus SA:MP forumo (kai kuriais atvejais buvo net pašalinti visi jų pranešimai), bet pats Kalcor pabrėžė, kad oficialusis forumas nėra SA:MP, o tik SA:MP sudedamoji dalis. Daug žaidėjų ir serverių savininkų niekada net nėra parašę žinutės ar net užsiregistravę į forumą. Todėl, vėlgi, bendraujant su šiais žmonėmis yra vykdomas bendruomenės vienijimas.

<hr />
<h2>
Skaitant pavadinimą „Open“ Multiplayer kyla klausimas - ar tai bus atviro kodo (open source) modas?
</h2>

Anksčiau ar vėliau - taip, toks yra mūsų planas. Kol kas mes bandome tą atvirumą perteikti mūsų komunikacijoje ir skaidrume (kas jau savaime yra patobulėjimas) ir judėsime link kodo atvėrimo iškart, kai tik viskas bus išsiaiškinta ir aprims.

<hr />
<h2>Kada bus išleistas modas?</h2>

Klausimas senas kaip pasaulis, tačiau atsakymas lygiai tiek pat senas: kai tik bus užbaigtas. Paprasčiausiai nėra galimybės žinoti, kiek truks tokio projekto įgyvendinimas. Jis jau kurį laiką yra tyliai kuriamas ir yra patyręs banguotą kūrėjų aktyvumą, priklausomai nuo to kiek jie yra užsiėmę. Bet nesijaudinkite, jis yra stipriai pasistūmėjęs priekin ir progresuoja greitai tam tikrų dizaino sprendimų dėka (apie programinę architektūra pakalbėsime ateityje).

<hr />
<h2>Kaip aš galiu prisidėti?</h2>

Nenuleiskit akių nuo forumo. Mes turime temą konkrečiai šiam uždaviniui ir pastoviai ją atnaujinsime, kai atsiras galimybių padėti. Nors projektas buvo atskleistas anksčiau nei planuota, bet mes jau rimtai įsivažiavę kuriant pirmąją versiją ir tai jokiu būdu nereiškia, kad papildoma pagalba nėra laukiama. Iš anksto AČIŪ, kad susidomėjote ir tikite mūsų projektu:

<br />
<a href="https://forum.open.mp/showthread.php?tid=99">
    <u>„Kaip aš galiu prisidėti“ tema forume</u>
</a>
<hr />
<h2>Kas yra burgershot.gg?</h2>

burgershot.gg yra žaidimų forumas ir nieko daugiau. Daug žmonių yra įsijungę į abiejas bendruomenes (tiek OMP, tiek burgershot.gg) ir dalis OMP atnaujinimų yra aprašomi burgershot forume, tačiau tai yra vienas nuo kito NEpriklausomi projektai. Tai nėra nei OMP forumas, nei OMP priklauso burgershot. Vos tik pilnas OMP puslapis bus įjungtas ir pradės veiklą, abu galės išsiskirti (panašiai kaip SA:MP kažkada buvo GTAForums dalis, kol neturėjo nuosavo puslapio).

<hr />
<h2>O kaip su OpenMP?</h2>

Open Multi-Processing projektas (daugiagijo, lygiagretaus programavimo sąsaja, API) yra vadinamas „OpenMP“, mes esame „open.mp“. Mūsų projektai visiškai nesusiję.
