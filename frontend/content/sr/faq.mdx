# Често постављана питања.

<hr />

## Шта је open.mp?

Open.mp (Open Multiplayer, OMP) је заменски мултиплејер мод за San Andreas, покренут као одговор на све већи број проблема са ажурирањима и вођењем SA:MP-a. Прво издање ће бити тренутна замена само за сервер. Већ постојећи SA:MP клијенти ће моћи да се прикљуће на овај сервер. У будућности, нови open.mp клијент ће бити доступан, дозвољавајући пуштање нових занимљивијих ажурирања.

<hr />

## Је л' ово форк?

Не, ово је потпуно нов код, узимајући у обзир деценије искуства и знања. Било је покушаја форковања SA:MP-a пре, али верујемо да су имали ова два главна проблема:

1. Били су базирани на процуреном SA:MP коду. Аутори тих модова нису имали права на тај код и због тога су увек били корак у назад, како морално, тако и легално. Ми потпуно одбијамо да користимо тај код. Ово мало успорава брзину развоја, али је дугорочно прави потез.
2. Хтели су да промене превише одједном или мењајући све скриптне језике или уклањајући могућности док су додавали нове, или подешавајући ствари на некомпактибилан начин. Ово је спречило постојеће сервере са великом базом кода и играча да пређу јер би требало да поново напишу део, ако не све од њиховог кода - потенцијално велики изазов. У потпуности намеравамо да додамо нове функције и могућности током времена, али смо такође фокусирани на подршку постојећим серверима, дозвољавајући им да користе наш код, без обавезе да мењају њихов.

<hr />

## Зашто радите ово?

Упркос бројним покушајима да се развој SA:MP-a званично погура, у облику предлога, понављања и нуђења помоћи од стране бета тима, заједно са заједницом која вапи за нечим новим, било чим; није виђен успех. Широко смо веровали да је то мањак интересовања руководства мода, што није проблем сам од себе, али није било трага успеха. Уместо предавања развоја онима који су имали жеље да наставе рад на моду, оснивач је просто хтео да угаси све сам, док је истовремено развлачио ствари што је дуже могуће, без икаквог труда. Неки тврде да је то због пасивних прихода, али за то нема доказа. Упркос великој жељи, јакој и породичној заједници, он је веровао да су моду остале само 1-2 године и да заједница која је радила тако јако да направи SA:MP онаквим какав је данас није заслужила да настави.

Ми се не слажемо.

<hr />

## Шта мислите о Kalcor-у/SA:MP-у/шта год?

Волимо SA:MP, на првом месту смо због тога овде - и дугујемо Kalcor-у за прављење истог. Кроз године, урадио је много за мод и тај допринос не сме бити заборављен или игнорисан. Акције ка open.mp су предузете јер се нисмо сложили са одређеним одлукама и упркос поновним покушајима да мод крене у погрешном правцу, нисмо видели решење. Тако смо били приморани да донесемо не баш пријатну одлуку, да покушамо да наставимо са SA:MP-ом, али без Kalcor-а. Ово није радња предузета против њега и не би требало да буде протумачена као напад на њега. Нећемо толерисати личне увреде упућене било коме - без обзира да ли је у питању open.mp; требало би да имамо дебате са разлогом, без да посежемо за ад-хоминем нападима.

<hr />

## Није ли ово само раздвајање заједнице?

То није наша намера. У идеалном случају, раздвајање уопште не би било потребно, али одвојити један део и сачувати га је боље него гледати како цела ствар умире. Заправо, откако је овај мод објављен, велики број не-енглеских заједница се спојио са енглеском. Ове заједнице су пре биле потискиване и остављане по страни, тако да њихово поновно укључивање повезује подељену заједницу. Велики број људи је банован са званичног SA:MP форума (и у појединим случајевима, њихова историја је обрисана), али Kalcor је сам истакао да званични форуми нису SA:MP, само део њега. Многи играчи и власници сервера никада нису постављали или приступили овом форуму; тако да разговор са тим људима уједињује још више делова заједнице.

<hr />

## Откако је то "Open" мултиплејер, да ли ће код бити отворен?

То је план, да. За сада покушавамо да направимо развој отвореним у смислу комуникације и транспарентности (која је сама од себе напредак), објавићемо код кад будемо могли, када се све среди.

<hr />

## Када ће бити доступан?

Ово је вечно питање, нажалост, можемо одговорити само једнаким одговором: кад буде готово. Једноставно, немамо начин да знамо колико ће пројект као овај одузети. Тихо се ради на њему већ дуже време и већ је било неколико флуктуација са нивоом активности, зависи колико су људи заузети. Будите сигурни да је на добром путу, те се развија брзо захваљујући добрим одлукама програмерске праксе (касније ћемо рећи више о архитектури).

<hr />

## Како да помогонем?

Отвори оба ока на форуму. Имамо тему баш за ово и ажурираћемо је како буде било посла. Док је пројекат откривен раније, већ смо на добром путу за прво издање, али не значи да још помоћи није добродошло. Хвала унапред за вољу и веровање у овај пројекат:

["Како да помогнем?" тема](https://forum.open.mp/showthread.php?tid=99)

<hr />

## Шта је burgershot.gg?

burgershot.gg је гејминг форум, ништа више. Много људи је уклучено на оба, и помало о OMP развоју и ажурирањима се поставља ту, али су то два различита пројекта. То није OMP форум, нити је OMP burgershot-ово власништво. Чим OMP сајт буде покренут, њих двоје могу бити раздвојени (као што је SA:MP био хостан на GTAForums док није покренуо свој сајт).

<hr />

## А шта са OpenMP?

Open Multi-Processing пројекат је "OpenMP", ми смо "open.mp". Тотално различито.
