# FAQ

<hr />

## Що таке open.mp?

open.mp (Open Multiplayer, OMP) — мультиплеєрний мод, що розробляється як заміна San Andreas Multiplayer. створений у відповідь на проблеми з оновленнями та розробкою SA:MP. Він повністю сумісний, що дозволяє теперішнім гравцям з клієнтом SA:MP грати на серверах OMP разом з гравцями, котрі використовують клієнт OMP. На відміну від свого аналогу, для open.mp будуть активно з'являтись оновлення.

<hr />

## Це форк?

Ні. Це повне переписування з нуля, при якому враховуються знання та досвід, накопичені за десятиліття. Спроби створити форк SA:MP мали місце раніше, але ми переконані, що у них у всіх були дві основні проблеми:

1. Вони всі були засновані на злитому коді SA:MP. Такі автори не мали законного права використовувати код SA:MP, через що були свідомо беззахисні — як з моральної, так і з юридичної точки зору. Ми категорично відмовляємось використовувати цей код. Це трішки ускладнює процес розробки, але в довгостроковій перспективі це правильне рішення.
2. Вони намагалися заново винайти занадто багато всього і відразу: додаючи нові скриптові мови, видаляючи функціонал й додаючи новий — або ж просто змінюючи що-небудь несумісним чином. Це не дозволяло серверам з великою кодовою базою і великою кількістю гравців здійснити перехід, оскільки для цього їм доводилось переписувати значні частини свого коду (якщо не весь код) — це потенційно витратна справа. З часом ми збираємось додавати новий функціонал та змінювати чинний. Ми також зосередимося на підтримці наявних серверів, дозволяючи їм використовувати наш код без потреби змінювати свій.

<hr />

## З якою метою ви це робите?

Попри спроби підштовхнути розвиток SA:MP офіційно у вигляді: порад, прохань й пропозицій допомогти з боку команди бета-тестерів, а також прохань спільноти зробити хоч щось нове — не було жодного прогресу в роботі над клієнтом. Існувала поширена думка, що причина цьому — відсутність інтересу з боку розробників клієнта, що само по собі не проблема, але і жодного поступу не було. Замість того, щоб передати розробку зацікавленим в цьому людям, засновник просто хотів піти й втягнути все за собою в прірву, при цьому затягуючи процес якомога глибше для мінімізації зусиль. Декотрі стверджують, що причина цього — пасивний дохід, але немає жодних доказів цієї версії. Всупереч зацікавленості й великій, злагодженій спільноті засновник SA:MP був переконаний, що клієнту залишилося всього 1-2 роки, вважаючи що спільнота, котра вклала багато старань, щоб зробити SA:MP таким, яким він є зараз — не заслуговує подальшого розвитку.

Ми ж цим не згодні.

<hr />

## Що думаєте про Kalcor/SA:MP/тощо?

Ми любимо SA:MP, тому ми тут. Насамперед, ми вдячні Kalcor за те, що він створив цю платформу. Він зробив величезний вклад для моду протягом багатьох років, і цей внесок не слід заперечувати чи ігнорувати. Дії, що призвели до open.mp — були вжиті, оскільки ми не погоджувалися з кількома рішеннями. Незважаючи на неодноразові спроби направити мод в іншому напрямку, вирішення не передбачалося. Таким чином, ми були змушені прийняти рішення — ми забажали розробляти SA:MP без Kalcor. Це не дії, вжиті проти нього особисто, це не повинно розглядатися як особисто напад на нього. Ми не терпимо жодних особистих образ проти будь-кого — незалежно від того, де вони стоять у питанні open.mp; ми повинні мати можливість розумно дискутувати, не вдаючись до нападів.

<hr />

## Чи це не просто розкол суспільства?

Це не наш намір. В ідеалі, в розколі взагалі відсутня необхідність. Відокремити певну частину й зберегти її краще, ніж дивитися, як все в'яне. Наприклад, з моменту оголошення розробки, велика кількість спільнот, котрі не є англійцями — знову стали спілкуватися з англійцями. Раніше різні спільноти витіснялися, тому їх повторне включення фактично знову об’єднує розколоту громаду гравців й розробників. Велика кількість людей отримала бан на офіційному форумі SA:MP (а в декотрих випадках і вся їхня історія публікацій була видалена). Сам Kalcor зазначив, що форум SA:MP не є офіційним форумом, скоріше його частина. Багато гравців та власників серверів ніколи не публікували й навіть не приєднувалися до дискусій на цьому форумі; тож повторне спілкування з цими людьми об’єднує ще більшу частину спільноти.

<hr />

Якщо це "Open" Multiplayer (переклад: "Відкритий мультиплеєр"), то це буде проєкт з відкритим
вихідним кодом?

Так, незабаром, такий наш план. Поки ж ми намагаємося забезпечити відкритість в плані зворотнього зв'язку і прозорості процесу розробки (що само по собі вже прогрес). Після цього ми перейдемо до відкриття вихідного коду, як тільки це стане можливим, а також коли будуть вирішені інші значні проблеми та вдасться домогтися стабільного процесу розробки.

<hr />

## Як я можу допомогти?

Слідкуйте за форумом. У нас є тема спеціально для цих цілей і ми будемо оновлювати її, як тільки з'явиться більше роботи. Незважаючи на те, що про проєкт стало відомо трохи раніше, ніж планувалося, ми вже на шляху до першого релізу, але це не означає, що допомога не вітається. Заздалегідь дякуємо за то, що цікавитеся і вірите в успіх проєкту:

[Назва теми: "How to help"](https://forum.open.mp/showthread.php?tid=99)

Нещодавно також з'явився офіційний форум самого open.mp й перебуває на активній стадії розробки:

[open.mp/forum](https://open.mp/uk/forum)

<hr />

## Що таке burgershot.gg?

burgershot.gg — ігровий форум, нічого більше. Багато людей пов'язані й з OMP, і з цим сайтом, а також деякий прогрес в розробці OMP публікується там, але це два незалежних один від одного проєкти. Раніше в OMP був відсутній власний форум. OMP не належить burgershot. Як тільки сайт OMP буде введений в дію, клієнт і burgershot можна буде відокремити один від одного (приблизно так само, як розробка SA:MP колись базувалася на GTAForums, доки у клієнта не з'явився власний сайт).

<hr />

## Чому не OpenMP?

"OpenMP" — це проєкт <a href="https://uk.wikipedia.org/wiki/OpenMP">Open Multiprocessing</a>. Натомість наш проєкт — "open.mp". Це дві абсолютно різні речі.
