# Često postavljana pitanja

<hr />

## Što je open.mp?

open.mp (Open Multiplayer, OMP) je zamjenski multiplayer mod za GTA: San Andreas, pokrenut kao
odgovor na sve brojnije probleme u vezi novih ažuriranja i u vođenju SA:MP-a. Prvo izdanje će biti
instant zamjena samo za server. Postojeći SA:MP klijenti moći će se spojiti na ovaj server. Nešto
kasnije će se razviti i novi open.mp klijent, koji će omogućiti još zanimljivija ažuriranja.

<hr />

## Je li ovo samo još jedna kopija?

Ne. Ovo je u potpunosti novi kôd, uzimajući u obzir desetljeća znanja i iskustva. Bilo je pokušaja
kopiranja SA:MP-a i ranije, ali vjerujemo da su imali dva glavna problema:

1. Bazirani su na procurenom SA:MP izvornom kodu. Autori tih modova nisu imali zakonsko pravo
   korištenja tog kôda i uvijek su zbog toga bili jedan korak unazad, moralno i zakonski. Mi
   odbijamo koristiti taj kôd. Ovo malo škodi brzini razvoja ali je ispravan potez u konačnici.

2. Pokušali su promijeniti previše toga odjednom. Bilo to zamijenom cijelog skripterskog jezika ili
   uklanjanjem mogućnosti dok su dodavane nove, ili jednostavno nekompatibilnim podešavanjem. To je
   zauzvrat spriječilo prebacivanje servera sa velikim baznim kôdom i velikim brojem igrača, jer bi
   trebali ponovno napisati dio, ako ne i čitav svoj kôd, što je velik poduhvat. Mi ćemo u
   potpunosti nastojati dodati mogućnosti i izgladiti stvari tijekom vremena ali se isto tako
   fokusiramo podržati postojeće servere i omogućiti im korištenje našeg kôda bez potrebe da
   mijenjaju svoj.

<hr />

## Zbog čega radite ovo?

Unatoč brojnim pokušajima da "poguramo" razvoj SA:MP-a službenim kanalima, u obliku prijedloga,
druženja i ponuda pomoći iz tima beta testera; uz cijelu zajednicu koja je vapila za nečim novim;
nije bilo napretka. Vjerovalo se da je to jednostavno zbog nedostatka interesa od strane vodstva
moda, što nije problem samo po sebi, ali nije bilo linije nasljedstva. Umjesto da preda "ključeve
carstva" onima koji su zainteresirani raditi na modu, osnivač je želio sve povući dolje sa sobom,
dok je istovremeno razvlačio stvari što je dulje moguće, uz minimalan napor. Neki tvrde da je to iz
razloga pasivnih prihoda, ali za to nema dokaza. Unatoč velikom zanimanju te jakoj i obiteljskoj
zajednici, vjerovao je da je preostalo još godinu-dvije životu moda i da zajednica, koja je radila
toliko naporno da učini SA:MP onim što je danas, nije zaslužila nastavak.

Mi se ne slažemo.

<hr />

## Koja su vaša mišljenja o Kalcoru/SA:MP-u/ostalom?

Mi volimo SA:MP i zbog toga smo ovdje na prvom mjestu, i zahvalni smo Kalcoru što ga je stvorio.
Učinio je puno toga za mod tijekom godina i njegov doprinos ne smije biti zaboravljen ili
zapostavljen. Postupci koji su rezultirali open.mp-om poduzeti su jer se nismo slagali sa nekoliko
nedavnih odluka, i unatoč opetovanim pokušajima da vodimo mod u drugom smjeru, rješenja nije bilo na
pomolu. Stoga smo bili prisiljeni učiniti nesretnu odluku i nastaviti razvitak u duhu SA:MP-a bez
Kalcora. Ovo nije radnja poduzeta protiv njega osobno, i ne treba se gledati kao napad na njega
osobno. Nećemo tolerirati bilo kakve osobne uvrede protiv bilo koga, bez obzira gdje stoje po
pitanju open.mp-a; trebali bi moći voditi razumnu raspravu bez da posežemo za ad-hominem
rasuđivanjem.

<hr />

## Ne dijeli li ovo zajednicu još više?

To nam nije namjera. Idealno, nikakva podjela ne bi bila potrebna, ali odijeliti se od jednog dijela
kako bi spasili ostatak je bolje nego gledati kako sve polako nestaje. Ustvari, nakon objavljivanja
ovog moda velik broj zajednica koje ne pričaju engleskim jezikom ponovno su stupile u kontakt sa
našom zajednicom. Te zajednice su polako bile gurane na stranu ranije, stoga njihovo ponovno
uključivanje zapravo zbližava zajednicu. Velik broj ljudi je isključen(banan) sa službenog SA:MP
foruma (i, u nekim slučajevima, svi njihovi postovi su obrisani), ali sam Kalcor je istaknuo da
službeni forum nije SA:MP, već samo dio SA:MP-a. Mnogi igrači i vlasnici servera nisu nikada
postali, niti su se čak priključili tom forumu; tako da razgovor s tim ljudima ujedinjuje sve više
dijelova zajednice.

<hr />

## Iz naziva "Open" Multiplayer, hoće li ovo biti otvorenog kôda?

U konačnici to je plan, da. Za sada nastojimo učiniti razvoj otvoren u smislu komunikacije i
transparentnosti (što je samo po sebi napredak), i pokušat ćemo objaviti kôd kada možemo, nakon što
se sve sredi.

<hr />

## Kada će biti dostupno za preuzimanje?

Ovo je vječito pitanje, na žalost na to možemo odgovoriti samo sa jednakim odgovorom: kada bude
gotovo. Jednostavno ne možemo znati koliko će vremena projekt kao što je ovaj iziskivati. Tiho se
radi na njemu već duže vrijeme, i već je bilo par fluktuacija u razini aktivnosti, ovisno o tome
koliko su ljudi bili zauzeti. Ali budite sigurni da je na dobrom putu, i razvija se brzo
zahvaljujući dobrim odlukama programerske prakse (reći ćemo nešto više o softverskoj arhitekturi
kasnije).

<hr />

## Kako Ja mogu pomoći?

Napravili smo temu upravo za to, i ažurirat ćemo je kada još posla bude dostupno. Iako je projekt
otkriven nešto ranije no što je planirano, već smo na dobrom putu prema prvom izdanju, ali to ne
znači da još pomoći nije veoma cijenjeno. Hvala Vam unaprijed za Vaš interes, i što vjerujete u ovaj
projekt:

["Kako pomoći" tema](https://forum.open.mp/showthread.php?tid=99)

<hr />

## Što je burgershot.gg?

burgershot.gg je gaming forum, ništa više. Puno ljudi je uključeno u oboje i dio objava vezanih uz
razvitak OMP-a se tamo objavljuje, no to su dva nezavisna projekta. To nije OMP forum, niti je OMP
vlasništvo burgershot-a. Jednom kada potpuna OMP stranica bude pokrenuta, to dvoje može biti
odvojeno jedno od drugog (jednako kako je i SA:MP bio hostan od strane GTAForums stranice prije nego
su stvorili vlastitu).

<hr />

## A što je sa OpenMP?

Open Multi-Processing projekt je "OpenMP", mi smo "open.mp". Potpuno nevezano.
