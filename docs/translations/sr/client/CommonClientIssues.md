---
title: Уобичајени проблеми са клијентом
---

### Добијате грешку "San Andreas cannot be found" (San Andreas није пронађен).

San Andreas Multiplayer **није** самостални програм! Додаје multiplayer функцију у San Andreas, и стога вам је потребан GTA San Andreas за рачунар - такође мора бити EU/US v1.0, друге верзије као што су v2.0 или Steam и Direct2Drive верзије неће радити. [Кликните овде да преузмете закрпу за смањење верзије вашег GTA: SA на 1.0](http://grandtheftauto.filefront.com/file/GTA_SA_Downgrader_Patch;74661)

### Не могу да видим никакве сервере у SA:MP прегледачу

SA:MP прегледач не ради. Преузмите нови [open.mp launcher](https://github.com/openmultiplayer/launcher/releases/latest).
Ако и даље не видите сервере, морате дозволити open.mp приступ преко вашег Windows Firewall-a. Нажалост, због великог броја доступних софтвера за WF, не можемо пружити даљу подршку у том погледу - препоручујемо да погледате веб сајт произвођача или покушате са Google претрагом. Такође, уверите се да имате најновију стабилну верзију open.mp!

### Покрене ми се GTA:SA уместо SA:MP-a

:::warning

Не би требало да видите опције за singeplayer (нова игра, учитај игру, итд) - SA:MP
би требало да се учита самостално и да не приказује ове опције. Ако видите "нова игра", singeplaer се учитао, а не San Andreas Multiplayer.

:::

Singeplayer се може учитати из два разлога: инсталирали сте SA:MP
у погрешни директоријум или имате погрешну верзију San Andreas-а. Ако имате погрешну верзију, можете смањити верзију ваше игре користећи GTA San Andreas закрпу за смањење. Кликните [овде](http://grandtheftauto.filefront.com/file/GTA_SA_Downgrader_Patch;74661) да бисте је преузели.

Понекад ће бити приказан мени за singeplayer, али ће SA:MP
заправо бити исправно учитан. Да бисте решили овај проблем, једноставно изаберите неку ставку у менију, а затим притисните тастер Escape да бисте изашли из њега. SA:MP
ће се онда наставити учитавати.

### Добијам "Unacceptable Nickname" када се повезујем на сервер

Уверите се да не користите никакве забрањене карактере у вашем имену (корситите 0-9, a-z, \[\], (), \$, @, ., \_ и = само), и да ваше име не прелази 20 карактера. Ово такође може бити узроковано ако је играч на серверу са истим именом као ваше (што се може догодити ако се брзо поново повежете на сервер након што сте се искључили или се срушили). Windows сервер који покреће SA:MP
са временом рада већим од 50 дана понекад може узроковати ову грешку.

### Екран се зауставља на "Connecting to IP:Port..."

Сервер може бити офлајн, или ако не можете да се повежете на било који сервер, искључите ваш ватрозид и проверите да ли ради. Ако ради, мораћете да поново конфигуришете ваш ватрозид. Такође, може бити да користите застарелу верзију SA-MP-а - нове верзије можете пронаћи [овде](https://sa-mp.mp/downloads/).

### Имам модификовану верзију GTA: San Andreas и SA:MP се не учитава

Ако се не учитава, уклоните ваше модификације.

### Када покренем GTA са SA:MP-ом, неће се покренути.

Избришите датотеку gta_sa.set из ваше фасцикле са корисничким датотекама и уверите се да немате никакве хакове/модификације.

### Игра се сруши када возило експлодира.

Ако имате 2 монитора, постоје 3 начина да решите овај проблем:

1. Искључите други монитор када играте SA-MP. (Можда није најбоља опција ако желите да имате монитор укључен.)
2. Поставите квалитет Visual FX на низак. (Esc > Options > Display Setup > Advanced)
3. Промените име фасцикле GTA San Andreas (нпр. на "GTA San Andreas2"). (Ово често помаже, али понекад може престати да функционише, па ћете можда морати да је промените на неко друго име.)

### Мој миш не ради након што изађем из паузе менија.

Ако се чини да вам миш није реаговао у игри док (делимично) ради у паузи менију, требало би да искључите опцију више језгара у [sa-mp.cfg](ClientCommands#file-sa-mpcfg "Sa-mp.cfg") (поставите на 0). Непрестано тапкање тастера Escape док миш поново не почне да реагује такође може помоћи, али то није најбоље решење.

### Датотека dinput8.dll недостаје.

Ово се можда дешава када DirectX није исправно инсталиран, покушајте да га поново инсталирате - не заборавите да поново покренете ваш рачунар. Ако се проблем и даље јавља, идите на C:\\Windows\\System32 и копирајте dinput.dll датотеку у коренску фасциклу вашег GTA San Andreas. То би требало да реши проблем.

### Не могу да видим имена других играча!

Молим вас да имате у виду да неки сервери могу имати глобално онемогућене имена играча. У супротном, овај проблем се често јавља на рачунарима са Intel HD интегрисаним графичким процесорима (који нису заправо намењени за играње игара). Нажалост, тачан узрок је непознат и тренутно не постоји универзално решење. Дугорочно решење било би да инсталирате посебну графичку картицу у ваш рачунар, ако је то могуће и ако вам буџет дозвољава.
